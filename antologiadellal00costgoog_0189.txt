138

Quicquid opum hinc, quicquid nobis accessit honorum,
Vestrum est jure, fuisset sat mihi cernere coram
Laetos atque meis gaudere laboribus ambos,
Et volucrem perhibent inimicam fontibus hydris,
Esse piam memoremque parentibus indulgere,
Invalidisque suo venatu tendere vitam.
ln tcta nihil esse domo me dulce fuisset,
Et nutus servare et jussa capessere vestra
Subiectum, ac positis famulari fascibus ultro.
Nil unquam, nisi quae vestris placitura fuissent
Auribus, effari potuissem; saepe ego ficto
Tristia celassem mentitus gaudia vultu,
Ne vos afficeret, siquid me carperet intus
Quicquid amarum in me latuisset, quicquid acerbum.
Ad vos arte pia transissent dulcia tantum,
Taedia me vestrae cepissent nulla senectae,

¹ Me quae multa solent vitia, atque incommoda in illa
Esse aetate, meos poterant avertere sensus.
Quum spueret vestrum alteruter gravis exque crearet
Plurimus et rauca conspergeret omnia tussi,
Nulla horrescentis vultu asper signa dedissem,
Cuncta ferens, vos aetatis namque ante tulistis
Plura immunda meae, quum cultus nescius infans
Foedarem toties in cunis humida strata.
Siqua autem vobis cassa atque incondita verba,
Exciderent, quando rerum illa est immemor aetas,
Riderem mecum; omnia pro puerilibus essent
Lusibus illa mihi, ceu vos risistis stipsi
Ad teneros lusus nati, imperfectaque verba,
Quum primas vix inciperem rudis edere voces,
Et quando mihi relligio sobolem abnuit, ambo

Cara fuissetis mihi pignora, dulcis uterque

Ceu puer, in nostra qui parvus luderet aula.
Cuncta, utcumque forent, mihi dulcia vestra fuissent.
Infelix, caris quicumque parentibus audet

Dura loqui, aut aliud furiis immanius actus

Moliri; extremas in mundi protinus oras

 

