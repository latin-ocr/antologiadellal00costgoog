49

Sic magis inclusus furit intra obstacula torrens;
Quae si dimoveas, lenior inde fluet.

Quin etiam invisae rupisses vincula vitae,
Oonjugis ut manes prosequerere pios;

Sed prohibent fratres et blandi cura parentia,
Sed prohibent socii pectora fida tui.

Jam virgo effertur nigro composta feretro,
Desectas humili fronde revincta comas.

Heu ubi nunc blandi risus ubi dulcia verba,
Quae poterant ferri frangere duritiem?

Lumina sidereas ubi nunc torquentia flammaS,
Heu ubi puniceis aemula labra rosis?

Proh Superi, quid non homini brevis eripit hora?
Ah miseri, somnus et levis umbra sumus!

Non tamen aut niveos pallor mutaverat artus,
Aut gelido macies sederat ore gravis:

Sed formosa levem mors est imitata soporem,
Is nitidos vultus oraque languor habet!

Virginea sic lecta manu candentia languent
Liliaque et niveis texta corona rosis.

Hic, ceu nulla prius fuerint lamenta, novatur
Luctus, et indignis imbribus ora madent.

Praecedit jam pompa frequens, jam moesta sacerdos
Verba canit, sacris, turribus aera sonant.

Funerea cives pullati veste sequuntur,
Et spargunt moestas ore madente genas;

Densaque plebs vidui deplorant fata mariti,
Atque illum digito luminibusque notant.

Ο quantum impexi crines oculique genaeque
Noctis habent! quantus nubilat ora dolor!

Quid nunc exequias celebres opulentaque dicam
Munera? quid donis templa referta piis?

Omnis ceratis radiat funalibus ara,
Omnis odoratis ignibus ara calet:

Aeternamque canunt requiem lucemque verendi
Sacricolae, et lymphis corpus inane rigant.

t· (iosus. Ant. della lirico latiae.

 

