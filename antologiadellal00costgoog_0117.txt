66

Ut speciem et clarae ferret quae munera formae,
Ingenii nullas quaereret illa vias;

Quaeque animi decus indueret, cultumque per artes
Pectus Apollineas ingeniumque ferax,

Illa sibi nullum formae speraret honorem
Atque omnes pacto jussit adesse Deos.

Plurima cumque novo crevisset femina mundo,
Eventus certam sustinuere fidem

Namque ut habent maia rura valentes saepe colonos,
Pigraque qui bonus est, otia sentit ager,

Sic non formosae cultu nituere puellae;
Et quae pulchra, eadem desidiosa fuit.

Prima meum atque aevi sidus spectabile nostri,
Tantum animo, quantum Borgia fronte micas:

Et tibi aum facie non certet Agenore nata,
Non Helene Idaeo rapta Lacaena Pari:

'I'e tamen in studia, et doctas traducis in artes, ,
Nec sinis ingenium splendida forma premat,

Sive refers lingua modulatum carmen Etrusca,

ι Orederis Etrusco nata puella solo.

Seu calamo condis numeros et carmina sumpto,
Illa novem possunt scripta decere Deae.

Nablia seu, citharamque manu percurrere eburna,
Et varia Ogygios arte ciere modos,

Seu revocare Padi vicinas cantibus undas,
Mulcentem dulci flumina capta sono,

Seu te nexilibus juvat indulgere choreis,
Et facili ad numerum subsiluisse pede,

Quam timeo, ne quis spectans haec forte Deorum,
'Pe praedam media raptor ab arce petat,

Sublimemque ferat levibus super aethera pennis
Detque novi caelo sideris esse Deam.

Quidquid agne, quidquid loqueris, delectat, et omnes
Praecednnt Charites, subsequiturque Decor.

Ipse Decor sequitur, sed si modo vera fatemur,
Heu mihi, quam multis est decor ille malo.

 

