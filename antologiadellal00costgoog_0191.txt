140

Gaudia plena satis! numquam secura voluptas!
Aut aliquid cumulo semper deest, aut revocat se
. Sors infida repente, oculosque avertit amicos.

Fallaces hominum spes! heu nostra irrita vota!

Nil firmum satis, aut stabili munimine tutum.
Omnia in humanis rebus dubia3 omnia nutant.

Vos mihi, laeta forent quum caetera, fata tulerunt,
Queis sine dulce mihi nihil est nec amabile quicquam.
Accipite has saltem lacrimas, haec carmina moesta,
Quae longum nati absentis testentur amorem.
Salvete aeternum, cari, atque valete, parentes
Vide Gelelme, vale, vale Oscasala Leone.

Sit precor o vobis requies aeterna sepultis,

Sit lux, quae vestris aeternum affulgeat umbris.

111.
PAGI

(Uerminam Lib.)

Pax alma, dulce ubique nomen gentibus,
Inter Deos pulcherrima

Pulcherrimos, quam me tui expectatio
Torquet morantis ah nimis!

Tuumne, Diva, vivus adventum amplius,
Tempus videbone aureum?

Unquamne erit, mundum his tenebris obsitum
Tuo ut serenes lumine?

Quando expetentem me, Dea, spe id irrita
Tanto beabis munere?

Vereor, laboriosa ne longe prius
Vincat senectus languidum,

Quam rursus urbes divites conviviis
Ludisque distinerier,

Quam rura videam cantibus laetissimis
Omni sonare ab angulo,

 

