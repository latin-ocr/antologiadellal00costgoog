Candor erat dulci suffusus sanguine, qualem
Alba ferunt rubris lilia mixta rosis.

Ut nitidum laeti radiabant sidus ocelli,

Saepe Amor accensas rettulit inde faces.

Solverat effusos quoties sine lege capillos,

Infesta est trepidis visa Diana feris;

Sive iterum adductos fulvum collegit in aurum,

compta cytheriaco est pectine visa Venus.

Usque illam parvi furtim componere Amores
· Sunt soliti, et facili Gratia blanda manu,

Atque honor et teneri jam cana modestia vultus,

Et decor, et probitas purpureusque pudor,
Casta fidae, risusque hilaris, moresque pudici,
Incessusque decens5 nudaque simplicitas.
Quae cuncta in cineres fati gravis intulit hora,
Mors cuncta immiti carpsit acerba manu.

Occidis,'Albiera, prima fraudata juventa,

' Exigeres vitae cum tria luxtra tuae;
Occidis amborum correpta ante ora parentum;
Occidis ante tui lumina moesta viri.

Ah dolor! i nunc, et rebus confide secundis,
Quas Fortuna levi fertque refertque manu.

Tolle animum, et victo molire ex hoste triumphos;
Laurigerum morti subjiciere caput.

Erige taenareis radiantia tecta columnis;
Parca tamen rapida te trahet inde manu.

Ingenio, formae, validae confide juventae;
Albiera ecce gravi morte soluta jacet.

Tu mihi nunc tanti fuerit quae causa doloris
Attonito vati, moesta Thalia, refer.

Annua pelliti referentem sacra Joannis
Extulerat roseo Cynthius ore diem,

(ium celebres linquens Sirenum nomine muros,
. Herculeumque petens regia nata torum,
Candida syllanae vestigia protinus urbi

Intulerat, longae fessa labore viae.

 

