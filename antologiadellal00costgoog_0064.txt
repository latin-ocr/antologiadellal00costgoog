Ι.
AD FANNIAM

(Amorum, Lib. ι.)

Puella, molli delicatior rosa,
Quam vernus aer parturit,
Dulcique rore Memnonis nigri parens
Rigat suavi in hortulo;

Quae mane primo roscidis cinctos foliis
Ornat nitentis remulce,
Ubi rubentem gemmeos scandens equos
Phoebus peragrat aethera.

Tunc languidi floris breve et moriens decus
Gornas reflectit lassulas.
Mox prona nudo decidit cacumine
Honorque tam brevis perit. “

Sic forma primis floret annis, indecens
Ubi senectus advenit,

Heu languet oris aurei nitens color,
Quod ruga turpis exarat.

Perit comarum fulgor, et frontis decus,
Dentesqne flavent candidi,

Pectus papillis invenustum languidis
Sinis recondet sordidus.

Quod nunc eois lucidum gemmis nitet
'Pennisque vestit fascia,
Nullas amantis audies moesti preces,
Duram querentis januam.

Non serta lentis fixa cernes postibus
Exclusi amantis munera,
Sed sola noctis frigido cubas toro
Nulli petita conteres.

Quin hoc juventae floridum atque dulce ver
Brevemque florem carpimus,
Post lustra quinque iam senectus incipit
Latensque surrepit modo.

 

