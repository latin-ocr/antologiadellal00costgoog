119

Quid dicam miserum me agere et quam ducere vitam
Irrequietum animi et querentem indagine vana
Naturam semper fugientem, quae se ubi paullum
Ostendit mihi, mox facies 'in mille repente

Ceu Proteus conversa sequentem eludit et angit
Moerentem seniique horas, cassumque laborem?
Nuper enim tenues species, simulacraque rerum

Quae fluere ex ipsis dicuntur, perque meare

Omnia, dum sector meditans, tacitusque requiro ’
Avia silvarum et secreta silentia solus,

Cognovi tamen his spectris illudier ipsis:

Ut sensus ferient nostros, semperque lacessant, Ἰ
Perque fores, caulasque animae ludentque, meentque
Ac remeent, ipsamque nec inter somnia linquant.
Ergo hoc elusum studio, fessumque labore

Tandem me miserata suos abduxit in hortos

Musa memor, tetricumque animum somno atque quiete
(iuravit numerisque et blando carmine fovit.

Tum mihi: Quo tandem, 0 semper mortalia quaereus ’
Hanc colere usque voles terram? nunquamne relinques
Has tenebras, nunquamne in lucem lumina tolles?

An nescia, quaecumque hic sunt, quae hac nocte teguntur
Omnia res prorsus veras non esse, sed umbras,

Aut specula, unde ad nos aliena elucet imago?

Terra quidem, et mare et alta, atque his circumfluus aer
Et quae consistunt exiis, haec omnia tenues '
Sunt umbrae, humanos, quae tanquam somnia quaedam
Pertingunt animos fallaci et imagine ludunt,
Nunquam eadem, fluxu semper variata perenni.

Sol autem, Lunaeque globus, fulgentiaque astra
Cetera, sint quamvis meliori praedita vita,

Et donata aevo immortali, haec ipsa tamen sunt
Aeterni specula, in quae animus, qui est inde profectus
Inspieiens, patriae quodam quasi tactus amore,
Ardescit, sed enim, quoniam hic non perstat et ultra

Nescio quid sequitur secum, tacitusque requirit,
Nosse licet circum haec ipsum consistere verum,

 

