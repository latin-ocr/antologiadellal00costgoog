34

Nunc ego Medeae quo fugit Jasona currum
Optarim, volucris Triptolemique rotas.

Scilicet ut Dominae subito improvvisus adessem,
Duceret ingratas non via longa moras.

Quo propero, infelix? pergamne per aspera saxa?
Per gelidas Alpes perpetuasque nives?

Quod si latronum occurrat manus impia, raptis
Vestibus immiti quae petat ense caput?
Aut nemorum latebris, aut alto monte ruentes
Dilacerent rabidae membra cruenta ferae?
Novimus infaustos casus, discrimina amantum,
Fata obstant laetis invida principiis.

Pyramus exemplum praebet miserandaque Thysbe,
Quos rapuit simili mors violenta modo.

'Pestis adest animos cui conscia virgo natanti
Saepe in arenoso littore visa dedit.

Ille per insanas mediis Aquilonibus undas
Ibat, ut optata posset amante frui.

Nec revocare minus genitor, nec flectere mater
Blanda potest, ultro sed periturus abit.

Jamque procelloso positurus in aequore vitam,
Hei mihi congeminat: Sesta puella, vale.

Sesta puella, vale, clamabat3 et ecce loquentem
Praeruptus vastae supprimit agger aquae.

Praeterea jam forte novum suspirat amorem
Anthia, nec fidei, nec memor ipsa mei.

Rara quidem fida est7 oculos nisi nutriat ignem,
Femina juratos vix timet ulla Dece.

Perfida securum sic te, Menelaa fefellit
Externa ad Trojam vecta puella late.

Arsit in Aegyptho furiosi mater Orestis,
Dum gerit Atrides vindice bella manu.

Multae etiam, quarum veteres meminere poetae,
Deseruere viros, legitimamque fidem.

His fortasse meam poterunt numerare puellam,
Atque ideo doleam cur ege, semper erit.

 

