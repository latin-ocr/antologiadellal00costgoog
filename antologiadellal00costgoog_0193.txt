Juvenemque vallantis tenello ab conjugis
Gremio metu inspersum genas.

Quae, pluraque viri si viderent principes
Quum bella initio cogitant,

Vel abstinerent, vel quibusvis ponerent
Mox caepta conditionibus,

Neque eos libido, neque adeo ageret gloria,
Ut perderent caeci omnia.

Istis si ego ab malis procul tandem absiem
Tranquillitati redditae,

Videamque pendentes acervos arduis “
Scutorum ubique postibus,

Araneorum fila quos obduxerint
Nigro vetusto in pulvere,

Ensesque rursus, ferreusque cuspides
Iu vomerem conflarier,

Vitam haud recusem pauperem traducere
Fodieus agrum incurvus manu.

Saltem animus ablatis mihi his terroribus
Quiesceret liberrimus!

Possem laborem versibus solarier
(linctus olea canum caput,

Et nocte pauculos revolverem libros,
Vel imbre detentus die.

Ο diva largitrix bonorum una omnium,
Quo te vocabo nomine?

Quibus te honestis efferam praeconiis?
Dignum unde te verbum exprimam?

Opuleuta, salve; jam recurre huc, aurea
Et nos tuo vultu bea.

 

