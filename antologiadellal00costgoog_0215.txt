11.
LAORYMAE

(Farraginem, Lib. 1.)

Ergo tam propere, ergo tam repente
Aestate in media tuae juventae,

Dum fructus uteri feracis, et dum
Partus munia laeta praestolamur,

Abis, Delia? Phoebe, abis? relinquens
Turpes in lacrymas et urbem et orbem?
Illa ergo rutila astra, sydera ergo

Illa gemmea, quae nitentem et urbi
Atque orbi explicuere ubique solem
Et diem radiis tulere puris,

Nox atra occupat et voracis Orci .
Lethaeus sopor et tenebrae inertes?
Eheu, Persephone impia, impia eheu
Quivisti aurea licia, aureum illud
Vellus exsoluisse? Flete, Amores
Quot quot estis amare: adeste passis
Crinibus Paphiaeque Gratiaeque:
Plorent Munditiae‚ gemat Venustus
Exculti decus oris ingenique

' Rari delicias et elegantem

Majestatem animi serenioris.

Ah desideria irrita, ah fugaces

Spes mortalium; ocelli ubi illi, Amor queis
Sagittae jacere improbas solebat?
Queis ridens face verticorde edaci
Urebat miserorum ubique corda?

Hic bustum, hic lacrymis rigate marmor,
Formosae Dryades: ferant Napaeae
Costum et balsama: vernet hic atinde
Aiax et rosa regiique flores

Veris perpetui perenne munus

Proh Parcas nimium licentiosas!

 

