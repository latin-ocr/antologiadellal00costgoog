11.

AD LYCORIM

lcarminum le.)

Ofactum lacrimabile atque acerbum!
Nunc certe lacrimaberis, Lycori:
Digna res lacrimis tuoque lucta.
Namque lumina nostra, lumina illa,
Illa lumina, quae, Lycori, amabaS,
Quae tuis solita anteferre ocelliS,
Non sunt, o mea lux, amanda ut ante;
Non sunt lumina, sed malae tenebrae.
Illa, ut impia fata te, Lycori,
Abstulerc mihi, tuoque longe

Me a vultu voluere abesse caro,

In rivos abiere lacrimarum:

· Quotque amarius, atque praeter omnem

Lacrimabile' cogitationem,
Quantumcumque habuere lacrimarum,

J ampridcm emovuere: nuno ad ipsum
Ventum est sanguinem, ab intimoque cordis
Ducto flumine turgidi, horridique
Sanguinem lacrimant miselli ocelli,

Et oum sangnine amata diffluit lux,

Ac sic enecuere seque meque,

Dum meum miseri igneum furorem
Quaerunt diluere et rigare mentem,

Heu mentem, Enceladi, Typhoeique
Aestuosa anima aestuosiorcm.

 

