48

Vidi ego te summi defunctum munere honoris,
Vidi omnem festa pace nitere domum,

Et nisi me gemini possunt nil flere parentes.
Parce. igitur, manes sollicitare pios3

Parce, precor, lachrymis, conjux: sic laetus in auras
Evadet tenues spiritus inde meus

Moesta sed amborum, nimis ah nimis, ora parentum
Solam... Heu nostro torpet in ora sonus.

Heu rapior! Tu vive mihi, tibi mortua vivam.
Caligant oculi jam mihi morte graves.

Jamque vale, ο conjux, charique valete parentes.
Heu procul hinc nigra condita nocte feror.

Sic ait; et dulcem moriens complexa maritum
Labitur, inqua illc corpus inane jacet.

Corpus inane jacet chara cervice recumbens
Conjugis. Heu fati tristia jura gravis!

Hoc licuit vobis 0 ferrea pectora, Parcae:
Credo egc jam divum numina posse mori.

Quis nunc, quis gemitus miserorum et verba parentum
Nesciat in tantis heu repetita malis?

Ora rigat lachrymis frater, rumpitque capillos
Moesta soror, teneras et secat ungue genas.

Non secus hectoreo trojanae in funere matres
Fleverunt scissis publica fata comis.

Implentur clamore lares, clamore resultant
Atria, luctisonis fletibus aula fremit.

Heu quid agas, conjux? quae vocem in verba relaxes? ·
Quo fletu incuses tristia fata miser?

Non lachrymas miserandus habes, non verba dolentum5
Attonitus pigro torpet in ore sonus.

Extinctae ingeminas tantum misera oscula, ct arcte
Impedis amplexu frigida membra tuo:

Dilectosque premis vultus, premis ora, nec ullum
Invenit inclusus pectore luctus iter.

Quoque magis mersum premis alto in corda dolorem,
Hoc magis ille furit, aestuat atque magis.

 

