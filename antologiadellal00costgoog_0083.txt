32

At mihi si legem, Parcae, imposuistis amandi,
Si vostris haec est meta petenda rotis,

Laetor siderei vultus quod imagine carpar,
Qualem non aetas viderit ulla priua.

Hoc vires Natura suas effudit in uno,
Et mirata, suum vix opus esse putat.

Si Paris hanc faciem Phrygia vidisset in Ida,
Illo non isset judice prima Venus.

Huic merito potuit Iuno invidisse figurae,
Sub Iove si primis nata fuisset avis.

Hanc tu, si sapias, potius pro Gnosida velles
In coelum curru, Bacche, tulisse tuo.

Cetera cum dederint Superi tibi, deerat amator
Qui caneret dotes, cara puella, tuas.

Ipse ego tale aliquid modo si promittere possum,
Castalioque bibit si mea fonte sitis,

Ingenium, mentemque tibi, formosa, dicabo,
Et nostris fies nobilis ipsa sonis.

Vos quibus adspirat flatu fortuna secundo,
Nec resides virtus alta jacere sinit,

Vos decet aeternae praeconia quaerere laudis,
Sublimi eloquio belligerave manu.

At mihi formosam satis est cecinisse puellam,
Haec studia, has artes, haec ego bella sequar.

Caerula prostratae proscindunt aequora classes,
Proxima sed radit littora, parva ratisÍ¾

Sic ege, cui tenue ingenium, nimis ardua linquam,
Et satis est, si me culta puella probet.

Tu modo, Nympha, velis paribus contendere flammis
Quae facie praestat, convenit esse piam.

Odimus Iasiden, quoniam crudelis amanti,
Asperiorque suis rupibus illa fuit.

Tyndaris Iliaco si dura fuisset amanti,
Non ita Maeonio carmina nota foret.

Cynthia clara minus, Nemesisque obscurior essct,
Sed facilis Nemesis, Cynthia mitis arat.

 

