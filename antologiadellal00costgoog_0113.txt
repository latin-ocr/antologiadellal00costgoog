VII.
IN TUMULUM LAURAE PUELLAE

(Epigrammaton, Lib. ι.)

Et lacrimas etiam Superi tibi, Laura, dedissent:
Fas etiam Superos si lacrimare foret.

Quod potuit tamen, auratas Puer ille sagittas ⁴
Fregit, et exstinctas moesta Erycina faces.

Sed quamvis homines tangant tua fata, Deosque,
Nulli flebilior, quam mihi, vita, jaces(

Felices animae, quibus is comes ipsa per umbras;
Et datur Elysium sic habitare nemus. .

VHI.
IN GEMMAM‘ SUAM

(Epigrammcton, Lib. r.)

Haec mihi quae roseos jussit sordere hyacinthos,
Et nitet articulis unica gemma meis

Cuius in exiguo Ductor stat Troicus orbe,
Anchisesque senex, Ascaniusque puer:

Quis credat? veteres inter neglecta ruinas
Et vili latuit semisepulta solo.

'Pu tamen obrueras; nec te, Sinuessa, pudebat
Hoc decus heu terris occuluisse tuis.

Scilicet Aenean Natumque Patrumque gerentem
Ignibus erectos obrueresque Deos?

Parcere debueras, cui jam pia flamma pepercit,
Nec te tam turpi dedecorare nota.

Et dubitem Belgasque feros, rigidosque Britannos
Hac comite, ignotos et penetrare sinus?

Haec est iliacos pictas spectata per igneS,
Quum verita est profugos laedere flamma Deos.

 

