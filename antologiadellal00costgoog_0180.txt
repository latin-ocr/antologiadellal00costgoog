11.

Nox bona, quae tacitis terras amplexa tenebris
Dulcia jucundae furta tegis Veneris.

Dum propero in carae amplexus et mollia Hyellae
Oscula, tu nostra sis comes una viae.

Neve aliquis nostros possit deprendere amores,
Aera coge atras densius in nebulas

Gaudia qui credit cuiquam sua, dignus, ut unquam
Dicier illius nulla puella velit.

Non sola occultanda cavis sunt orgia cistis,
Solavc Eleusinae sacra silenda Deae.

Ipse etiam sua celari vult furta Cupido
Saepius et poenas garrula lingna dedit.

Una mooe, quos et miserata est, novit amores
Officiis nutrix cognita fida suis.

Haec quae me foribus vigilans expectat in ipsis,
Inque sinum dominae sedula ducit anus.

Hanc praeter, tu, sancta, latent qua cuncta silentque
Tu, Dea, sis flammae conscia sola meae,

Quaeque libens astat nostrorum Â¹testis amorum
Nobiscum tota nocte lucerna vigil.

111.

Beate somne, nocte qui hesterna mihi
Tot attulisti gaudia,

Utinam Deorum rector ille coelitum
Te e coetu eorum miserit,

Quae saepius mortalibus vera assolent
Mitti futuri nuntia.

Tu, quae furenti surdior freto meas
Superba contemnis preces

Facilem Neaeram praebuisti, quin mihi
Mille obtulit sponte oscula,

Oscula quae Hymetti dulciora sint favis
Quae suaviora nectare.

9- Oeam. Ant. della lirica latino.

 

