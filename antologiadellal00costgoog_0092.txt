His distincta pii ludunt per gramina manes,
Hos foetus verna Chloridos herba parit.

Felicis nimium violae, quas carpserit illa
Dextera, quae miserum me mihi subripuit!

Quas roseis digitis formoso admoverit ori
Illi unde in me spicula torquet Amor.

Forsitan et vobis haec illinc gratia venit,
Tantus honor dominae spirat ab ore meae!

Aspice lacteolo blanditur ut illa colore,
Aspice purpureis ut rubet haec foliis:

Hic color est dominae, roseo cum dulce pudore
Pingit lacteolas purpura grata genae.

Quam dulcem labris, qnam late spirat odorem!
En, violae, in vobis ille remansit odor.

Ο fortunatae violae, mea vita, meumque
Delicium, o animi portus et aura mei!

A vobis saltem, violae, grata oscula carpam,
‘Vos avida tangam terque quaterque manu.
Vos lacrymis satiabo meis, quae moesta per ora

Perque sinum vivi fluminis instar eunt.
Combibite has lacrymas, quae lentae pabula flammae
Saevus amor nostris exprimit ex oculis.
Vivite perpetuum, violae, nec solibus aestus
Nec vos mordaci frigore carpat hiems.
Vivite perpetuum miseri solamen amoris,
O violae, o nostri grata quies animi.
Vos eritis meeum semper, vos semper amabo,
Torquebor pulchra dum miser a domina,
Dumque Cupidineae carpent mea pectora flammae,
Dum mecum stabunt et lacrymae et gemitus

Fra le parocchia traduciani che ebbe quest'elagia ὸ notevolc

quella del Pirenzuola (Eleg. iv.)

 

