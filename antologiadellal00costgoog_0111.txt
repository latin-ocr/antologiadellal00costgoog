60

Principis nostri decus atque laudes
Fama, per letas spatiata terras,
Evehat, qua Sol oriens cadensque

Frena retorquet,

Quaque non notos populos et urbes
Damnat aeternis Helice pruinis; ‚
Quaque ferventes cumulos arenae

' Dissipat Auster.

Ille crescentes veneratus annos
Vatis, antiquum referentis ortum
Stirpis, et clarum genus, et potentum

Nomen avorum,

Contulit larga numerose dextra
Dona; et ignavae stimulos juventae
Addidit, silvas et amica Musis
Otia praebens.

V.

CALENDAE MAJI

(Epigrammaton, Lib. ι.)

Majus adest, da serta, puer: sic sancta vetustas
Instituit; prisci sic docuere patres.

Junge hederam violis, myrtum subtexe ligustris;
Alba verecundis lilia pinge rosis.

Fundat inexhaustos mihi decolor Indus odores:
Et fluat Assyrio sparsa liquore coma.

Grandia fumoso spument cristalla Lyaeo:
Et bibat, in calices lapsa corona meos

Post obitum non ulla mihi carehesia ponet
Aeacus. Infernis non viret uva jugis·

Heu vanum mortale genus, quid gaudie differs?

Ι Falle diem: mediis mors venit atra jocis.

 

