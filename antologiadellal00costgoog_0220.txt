Dives odoratis surgens Pallantias Indis
Gammae fulgentes ad juga flectit equos.

Jam nova prodibat segni lux aurea terrae,
Et fulgore novo luxerat unda maris.

Cum pecora in valles taurosque in prata vocares
E matutino sidere mane recens:

Exurgens nitido curru Tithonia Virgo
Coeperat auratas Coeli aperire fores.

Hinc pelagi iacies solis splendebat ab ortu,

Â¹Et tenui Tethys picta genas minio:

Candida Leucothoe rutilo flaventior ore
Surgit ab auratis eminus aequoribus

Horarum genitrix nimbo processerat aureo
Nascentem vulgo testificata diem.

Aequorea Phoebus se se extollebat ab unda
Collustrans radiis aethera purpureis

Cum me flebilibus numeris Pandione nata
Impia Threjicii fata gemens Ityli,

Ad dulces Musarum abacos, ad carmina Phoebi

Et vocat ad blandae dulcia plectra lyrae.

 

